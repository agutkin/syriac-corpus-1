#Syriac manuscript transcription, Chronicle from Adam to the Third Abassid Caliph, c. CE 775
#Source: E. Brooks, Chronica Minora III, 337-49.

Page 337

ܫܘܘܕܥܐ ܕܐܝܟܢܐ ܐܝܬܝܗܘܢ ܕܪ̈ܐ ܘܫܪ̈ܒܬܐ ܘܫ̈ܢܝܐ ܕܡܢ ܐܕܡ ܥܕܡܐ ܠܝܘܡܢܐ܀

ܡܛܠ ܕܝܢ ܕܙܕܩܿ ܗܘ ܠܡܫܡ̈ܫܢܐ ܕܫܪܪܐ ܕܢܬܥܬܕܘܢ ܒܟܠܗܝܢ ܕܥܗܢܢ ܠܫܪܪܐܼ. ܐܬܒܛܠ ܠܝ ܐܦ ܥܠ ܗܕܐ ܐܚ̈ܝ ܘܚ̈ܒܝܒܝ܆ ܕܒܦܣܝ̈ܩܬܐ ܡܢ ܟܬܒ̈ܐ ܩܕܝ̈ܫܐ ܢܟܢܫ ܐܝܠܝܢ ܕܥܗܢܢ ܘܢܒܢܐ ܚܦܝܛܘܬܟܘܢ. ܐܝܟܢܐ ܕܒ̈ܬܚܘܝܬܐ ܙܥܘܪ̈ܝܬܐ ܢܫܬܟܚ ܠܘܬܢ ܫܪܪܐ ܕܐܝܠܝܢ ܕܐܠܨܐܝܬ ܡܬܿܒܥܝܢ. ܘܢܒܛܠ ܚܪܝܢܐ ܕܡܬܝܠܕ ܡܢ ܠܐ ܝܕܥܬܐ ܘܡܥܡܛ ܠܡܕܥܐ ܕܩܢܝ̈ܘܗܝ. ܕܚܢܢ ܐܝܠܝܢ ܕܒܪܚܡܬܿܫܪܪܐ ܨܒܝܢܢ ܠܡܕܥܗ ܠܫܪܪܐܼ. ܢܕܥ ܦܘܠܓܐ [ܕ]ܥ̈ܡܐܐ ܘܫܪ̈ܒܬܐ ܕܐܒܗ̈ܬܐ. ܘܐܦ [ܙ̈ܒܢـ]ܐ ܕܬܘܬܒܘܬܐ. ܘܡܕܒܪܢܘܬܐ ܕܕܝ̈ܢ̈ܐ. ܘܙ̈ܒܢܐ ܕܡ̈ܠܟܐ ܘܕܢ̈ܒܝܐ. ܘܐܝܠܝܢ ܗܘܘ ܒܝ̈ܘܡܝ ܐܝܠܝܢ ܡ̈ܠܟܐ. ܘܫ̈ܒܝܐ ܕܗܘܘ ܠܥܡܐܼ. ܒܝ̈ܘܡܝ ܐܝܠܝܢ ܡ̈ܠܟܐ ܘܕ̈ܝܢܿܐ. ܘܐܝܠܝܢ ܟܗ̈ܢܐ. ܘܐܝܟܢܐ ܡܬܒܠ ܙܪܥܐ ܕܐܒ̈ܗܬܐ ܘܡܫܬܠܡ ܒܡܫܝܚܐ. ܘܟܡܐ ܫ̈ܢܝܢ ܡܬܡܢܝܢ ܡܢ ܬܪ̈ܡܝܬܗ ܕܥܠܡܐ ܘܥܕܡܐ ܠܝܘܡܢܐ. ܟܠܗܝܢ ܗܟܝܠ ܐܝܟ ܕܒܦܣܝ̈ܩܬܐ ܢܚܘܐܼ. ܠܘ ܒܐܘܡܢܘܬܐ ܕܢܦܫܢܿ ܐܠܐ ܒܣܗܕܘܬܐ ܕܡܢ ܟܬ̈ܒܐ܀

ܡܫܪܝܢܢ ܗܟܝ ܒܡܠܬܢ ܡܢ ܫܘܪܝܐ ܕܒܪܝܬܐ܀ ܗܠܝܢ ܠܡ ܬܘ̈ܠܕܬܐ ܕܫܡܝܐ ܘܕܐܪܥܐ. ܒܝܘܡܐ ܕܒܼܪܐ ܐܠܗܐ ܠܐܕܡ. ܒܨܠܡ ܐܠܗܐ ܒܪܝܗܝ. ܕܟܪ ܘܢܩܒܐ ܒܼܪܐ ܐܢܘܢ܀

ܘܐܕܡ ܚܿܝܐ ܡܐܬܝܢ ܘܬܠܬܝܢ ܫ̈ܢܝܢ ܘܐܘܠܕ ܠܫܝܬ܀

ܫܝܬ ܚܝܐ ܡܐܬܝܢ ܘܚܡܫ ܫܢ̈ܝܢ. ܘܐܘܠܕ ܠܐܢܘܫ܀

ܐܢܫܘ ܚܝܐ ܡ̈ܐܬܝܢ ܘܬܫܥܝܢ ܫ̈ܢܝܢ. ܘܐܘܠܕ ܠܩܝܢܢ܀

ܩܝܢܢ ܚܝܐ ܡܐܐ ܘܫܒܥܝܢ ܫܢ̈ܝܢ. ܘܐܘܠܕ ܠܡܗܠܠܐܝܠ܀

Page 338

ܡܗܠܠܐܝܠ ܚܝܐ ܡܐܐ ܘܫܬܝܢ ܘܚܡܫ ܫ̈ܢܝܢ. ܘܐܘܠܕ ܠܝܪܕ܀

ܝܪܕ ܚܿܝܐ ܡܐܐ ܘܫܬܝܢ ܘܬܪ̈ܬܝܢ ܫܢ̈ܝܢ.܀ ܘܐܘܠܕ ܠܚܢܘܟ܀

ܘܟܕ ܗܘܐ ܝܪܕ ܒܪ ܐܪ̈ܒܥܝܢ ܫ̈ܢܝܢ. ܘܫܠܡ ܐܠܦܐ ܩܕܡܝܐ܀

ܚܢܘܟ ܚܝܐ .ܩܣܗ. ܫܢܝܢ ܘܐܘܠܕ [ܠܡܬܘܫـ]ܠܚ܀

ܡܬܘܣܠܚ ܚܿܝܐ .ܩܣܙ. ܫ̈ܢܝܢ ܘܐܘܠܕ ܠܠܡܟ܀

ܠܡܟ ܚܿܝܐ .ܩܦܚ. ܫܢܝܢ܆ ܘܐܘܠܕ ܠܢܘܚ܀

ܢܘܚ ܚܿܝܐ ܚܡܫܡܐܐ ܫ̈ܢܝܢ. ܘܐܘܠܕ ܬܠܬܐ ܒ̈ܢܝܢ. ܠܫܝܡ ܘܠܚܡ ܘܠܝܦܬ܀ ܘܟܕ ܗܘܐ ܢܘܚ ܒܪ .ܫܨܚ. ܫ̈ܢܝܢ. ܫܠܡ ܐܠܦܐ ܕܬܪ̈ܝܢ܀ ܘܒܬܪ ܡܐܐ ܫ̈ܢܝܢ ܠܝܠܝܕܘܬܗ ܕܫܝܡ ܗܘܼܐ ܛܘܦܢܐ. ܒܫܢܬ ܫܬܡܐܐ ܘܐܪ̈ܒܥܝܢ ܠܢܘܚ܀ ܗܘܝܢ ܗܟܝܠ ܫܢ̈ܝܐ ܡܢ ܐܕܡ ܥܕܡܐ ܠܛܘܦܢܐ. ܬܪ̈ܝܢ ܐܠ̈ܝܢ ܘܡ̈ܐܬܝܢ ܘܐܪ̈ܒܥܝܢ ܘܬܪ̈ܬܝܢ. ܫܪ̈ܒܬܐ ܥܣܪ܀ ܗܠܝܢ ܬܘ̈ܠܕܬܗ ܕܫܝܡ܀ ܫܝܡ ܒܪ ܡܐܐ ܘܬܪ̈ܬܝܢ ܫ̈ܢܝܢ ܐܘܠܕ ܠܐܪܦܟܫܪ. ܒܫܢܬ ܬܪܬܝܢ ܕܛܘܦܢܐ܀

ܐܪܦܟܫܪ ܚܿܝܐ .ܩܠܗ. ܫ̈ܢܝܢ ܘܐܘܠ ܠܫܠܚ܀

ܫܠܚ ܚܝܐ .ܩܠܐ. ܫ̈ܢܝܢ ܘܐܘܠܕ ܠܥܒܪ܀

ܥܒܪ ܚܿܝܐ .ܩܠܕ. ܫ̈ܢܝܢ ܘܐܘܠܕ ܠـ[ܦـ]ܠܓ. ܘܒܝܘܡܬ̈ܗܐܬܦܠܓܬܿ ܐܪܥ. ܫܪ̈ܒܬܐ ܗܘ̈ܝܢ ܚܡܫ. ܫ̈ܢܝܐ ܐܪ̈ܒܥܡܐܐ ܘܬܪ̈ܬܝܢ ܘܡܢ ܐܕܡ ܫܪ̈ܒܬܐ .ܝܗ. ܫܢ̈ܝܐ ܬܪ̈ܬܝܢ ܐܠܦܝ̈ܢ ܘܫܬܡܐܐ ܘܐܪ̈ܒܥܝܢ ܘܬܪ̈ܬܝܢ܀

ܦܠܓ ܕܝܢ ܒܬܪ ܫܢܝܐ .ܩܠ. ܡܘܠܕ ܠܐܪܥܘ܀

ܐܪܥܘ ܒܬܪ ܫ̈ܢܝܐ .ܩܠܒ. [ܡܘܠܕ ܠܣܪܘܓ܀ ܘ]ܒܝ̈ܘܡܬܗ ܫܪܝܘ [ܒܢ̈ܝܢܫܐ ܠܡܣܓܕ ܦ]ܬܟܪ̈ܐܼ. ܘܠܡـ[ܥܒـ]ܕ ܕ[ܒ̈ܚܐ]܆ ܘܠܡܒܢܐ ܡܕܝܢ̈ܬܐ: ܘܠܡܩܪܒܘ ܘܠܡܫܒܐ ܠܚܕ̈ܕܐ܀ ܣܪܘܓ ܒܬܪ ܫ̈ـ[ܢـ]ܝܐ .ܩܠ. ܡܘܠܕ ܠܢܚܘܪ. ܘܟܕ ܗܘܼܐ ܣܪܘܓ ܒܪ .ܨܕ. ܫ̈ܢܝܢ ܫܠܡ ܐܠܦܐ ܕܬܠܬܐ܀

ܢܚܘܪ ܒܬܪ ܫ̈ܢܝܐ .ܥܛ. ܡܘܠܕ ܠܬܪܚ܀

Page 339

ܬܪܚ ܒܬܪ ܫ̈ܢܝܐ .ܥ. ܡܘܠܕ ܠܐܒܪܗܡ܀

ܐܝܬܘ̄ ܗܘܐ ܕܝܢ ܐܒܪܗܡ ܒܪ ܫ̈ܢܝܢ .ܥܗ. ܟܕ ܦܩܕ ܠܗ ܐܠܗܐ ܕܢܦܘܩ ܡܢ ܒܝܬ ܐܒܗ̈ܗܘܗܝ ܘܢܐܬܐ ܠܐܪܥܐ ܕܟܢܥܢ܀ ܗܘ̈ܝܢ ܗܟܝܠ ܡܢ ܦܘܠܓܐ ܕܐܪܥܐ ܥܕܡܐ ܕܐܬܐ ܐܒܪܗܡ ܠܐܪܥܐ ܕܟܢܥܢ܆ ܕܪ̈ܐ ܚܡܫܐ ܫ̈ܢܝܐ ܫܬܡܐܐ ܘܫܬܬܥܣܪ̈ܐ ܘܡܢ ܐܕܡ ܕܪ̈ܐ ܥܣܪ̈ܝܢ ܫ̈ܢܝܐ ܬܠܬܐ ܐܠ̈ܦܝܢ ܘܡܐܬܝܢ ܘܫܬܝܢ܀

ܥܡܪ ܐܪܒܗܡ ܒܐܪܥܐ ܕܟܢܥܢ ܫ̈ܢܝܐ .ܟܗ. ܘܐܘܠܕ ܠܐܝܣܚܩ܀

ܐܣـ[ܚܩ] ܕܝܢ ܒܪ ܫ̈ܢܝܐ .ܣܕ. ܡܘܠܕ ܠܝܩـ[ܘ]ܒ܀

ܝܥܩܘܒ ܕܝܢ ܒܬܪ ܫܢܝܐ .ܦܘ. ܡܘܠܕ ܠܠܘܝ܀

ܠܘܝ ܕܝܢ ܒܬܪ ܫ̈ܢܝܐ .ܡܘ. ܡܘܠܕ ܠܩܗܬ܀

ܩܗܬ ܕܝܢ ܒܬܪ ܫ̈ܢܝܐ .ܣ. ܡܘܠܕ ܠܥܡܪܡ܀

ܥܡܪܡ ܕܝܢ ܒܬܪ ܫ̈ܢܝܐ .ܥ. ܡܘܠܕ ܠܐܗܪܘܢ܀ ܒܫܢܬ ܕܝܢ .ܦܓ. [ܕܐܗܪܘܢ ܢܦܩܘ] ܒ̈ܢܝ ܐܝܣܪܐ[ܝܠ ܡܢ ܐܪܥܐ ܕܡܨܪܝܢ] ܒܝܕ ܡܘܫـ[ܐ܀ ܗܘ̈ܝـ]ܢ [ܡܢ ܐܒܪܗ]ܡ [ܟـ]ܠܗܝܢ ܫ̈ܢܝܐ ܐܪ̈ܒܥܡܐܐ ܘܬܠܬܝܢ. ܘܒܡܕܒܪܐ ܥܡܼܪ ܥܡܐ ܫ̈ܢܝܐ [ܐܪ̈]ܒܥܝܢ܀

ܝܫܘܥ ܒܪܢܘܢ ܡܢ ܕܥܒܼܪ ܝܘܪܕܢܢ ܥܡܪ ܒܐܪܥܐ ܫ̈ܢܝܐ .ܟܙ.. ܕܩܪܒܐ ܫܬ. ܘܡܢ ܒܬܪ ܕܐܘܪܬ ܐܠܥܐ ܒܦ̈ܨܐ ܚܝܐ ܬܘܒ ܫ̈ܢܝܐ .ܟܐ.܀ ܗܘܿܝܢ ܗܟܝܠ ܡܢ ܕܐܬܼܐ ܐܒܪܗܡ ܠܐܪܥ ܕܟܢܥܢ ܥܕܡܐ ܕܡܝܼܬ ܝܫܘܥ ܒܪܢܘܢ ܕܪ̈ܐ ܫܒܥܐ. ܫ̈ܢܝܐ ܐܪ̈ܒܥܡܐܐ ܘܬܫ̈ܥܝܢ ܘܫ̈ܒܥ. ܘܡܢ ܐܕܡ ܕܝܢ ܕܪ̈ܐ .ܟܙ. ܫ̈ܢܝܐ ܬܠܬܐ ܐ̈ܠܦܝܢ ܘܫܒܥܡܐܐ ܘܚܡܫܝܢ ܘܐܪ̈ܒܥ܀

ܘܡܢ ܒܬܪ ܡܘܬܗ ܕܝܫܘܥ ܒܪܢܘܢ ܟܕ ܚܼܛܐ ܥܡܐ ܐܫܬܠܡ ܠܟܘܫܢ ܡܿܠܟܐ ܕܒܝܬ ܢܗܪ̈ܘܬܐ ܘܦܠܼܚܘܗܝ ܫܢܝܢ ܬܡ̈ܢܐ. ܘܟܕ ܓܥܼܘ ܠܘܬ ܐܠܗܐ. ܩܼܡ ܠܗܘܢ ܡܕܒܪܢܐ ܥܬܢܐܝܠ (ܐܚܘܗܝ) ܕܟܠܒ ܕܙܥܘܪ ܡܢܗ. ܕܐܝܬܘ̄ ܡܢ

Page 340

ܫܒܛܐ ܕܝܗܘܕܐ. ܗܢܐ ܐܬܟܬܿܫ ܥܡ ܟܘܫܢ ܘܩܛܠܗ. ܘܐܫܬܠܛ ܥܠ ܥܡܐ ܫ̈ܢܝܐ ܐܪ̈ܒܥܝܢ܀

ܘܬܘܒ ܟܕ ܚܼܛܘ ܐܫܬܠܡܘ ܠܥܓܠܘܢ ܡܠـ[ܟـ]ܐ ܕܡܘܐܒ. ܘܦܠܚܘ̄ ܫ̈ܢܝܢ .ܝܚ.܀ ܘܟܕ ܐܬܦܢܝܘ ܩܝܡ ܠܗܘܢ ܐܠܗܐ ܠܐܗܘܪ ܓܒܪܐ ܡܢ [ܫܒܛـ]ܐ ܕܐܦܪܝܡ. ܘܩܛܠ ܠـ[ܥـ]ܓܠـ[ܘܢ. ܘܐܫܬ]ܠܛ ܥܠ ܥܡܐ ܫ̈ܢܝܢ .ܦ.܀

ܘܡܢ ܒܬ[ܪ] ܕܡܝܼܬ ܐܗܘܪ ܚܛܐ ܥܡܐ. ܘܐܫܬܠܡ ܠܝܐܒܝܣ ܡܿܠܟܐ ܕܟܢܥܢ ܫ̈ܢܝܢ .ܟܟ.܀ ܘܒܝ̈ܘܡܝ ܗܢܐ ܐܬܢܒܝܬ ܕܒܘܪܐ ܐܢܬܬ ܠܝܦܝܬܘܪ ܡܢ ܫܒܛܐ ܕܐܦܪܝܡܼ. ܘܒܐܝܕܗܿ ܐܫܬܠܛ ܥܠ ܚܝܠܐ ܒܪܩ ܒܪ ܐܒܝܢܥܡ ܡܢ ܫܒܛܐ ܕܢܦܬܠܝ. ܗܢܐ ܐܫܬܟܬܫ ܥܡ ܣܝܣܪܐ ܪܒ ܚܝܠܐ ܕܝܐܒܝܣ ܘܙܟܝܗܝ܆ ܘܐܫܬܠܛ ܥܠܝܗܘܢ. ܕܢܿܬܿ ܕܝܢ ܕܒܘܪܐ ܫ̈ܢܝܢ .ܡ.܀

ܒܬܪ ܕܝܢ ܡܘܬܗܿ ܕܗܕܐ ܚܼܛܐ ܥܡܐ ܘܐܫܼܬܠܡ ܠܡܕܝ̈ܢܝܐ ܫ̈ܢܝܢ .ܙ.. ܥܠ ܗܠܝܢ ܩܼܡ ܓܕܥܘܢ ܟܕ ܐܝܬ ܥܡܗ ܬܠܬܡܐܐ ܓܒܪܝܢ. ܘܬܪ̈ܬܥܣܪܐ ܪ̈ܒܘܢ ܐܘܒܕ ܡܢܗܘܢ. ܗܢܐ ܐܫܬܠܛ ܥܠ ܥܡܐ ܫ̈ܢܝܢ ܐܪ̈ܒܥܝܢ܀ ܐܝܬܘ̄ ܗܘܐ ܕܝܢ ܡܢ ܫܒܛܐ ܕܡܢܫܐ܀ ܒܫܢܬ ܬܠܬܝܢ ܫ̈ܢܝܢ ܠܓܕܥܘܢ ܫܠܡ ܐܠܦܐ ܕܐܪ̈ܒܥܐ܀

ܒܬܪ ܗܢܐ ܐܒܝܠܟ ܒܪܗ ܫ̈ܢܝܢ ܬܠܬ܀

ܘܒܬܪ ܗܢܐ ܐܫܬܛܠ ܥܠ ܥܡܐܼ. ܬܘܠܥ ܒܪ ܦܘܐܐ. ܕܐܝܬܘܗܝ ܗܘܐ ܡܢ ܫܒܛܐ ܕܐܦܪܝܡ. ܘܐܫܬܠܛ ܫ̈ܢܝܢ .ܟܓ.܀

ܘܒܬܪܗ ܩܼܡ ܝܐܝܪ ܓܠܥܕܝܐ ܡܢ ܫـ[ܒܛܐ ܕ]ܡܢܫܐ. ܘܐܫܬܠܛ ܥܠ ܥܡܐ ܫܢ̈ـ[ܝܢ .ܟܒ.]܀

ܘܒܬܪ ܗܢܐ ܚܼܛܐ ܥܡـ[ܐ ܘܐܫܼܬܠܡ] ܠ̈ܥܡܘܢܝܐܼ. ܫ̈ܢܝܢ .ܝܚ. [.ܘܓܥܼܘ ܬܘܒ ܠܘܬ] ܐܠܗܐ ܘܩܡ ܠܗܘܢ ܪܝܫܐ

Page 341

ܢܦܬܚ ܓܠܥܕܝܐ ܡܢ ܫܒܛܐ ܕܡܢܫܐ. ܘܐܫܬܠܛ ܫ̈ܢܝܢ ܫܬ܀

ܘܒܬܪ ܗܢܐ ܐܫܬܠܛ ܐܒܝܥܨܢ ܕܗܘ ܚܫܒܘܢ ܡܢ ܒܝܬ ܠܚܡ ܡܢ ܫܒܛܐ ܕܝܗܘܕܐ ܫ̈ܢܝܢ ܫܒܥ܀

ܘܡܢ ܒܬܪ ܗܢܐ ܐܫܬܠܛ ܐܠܘܢ ܕܡܢ ܙܒܠܘܢ ܫܢ̈ܝܐ ܥܣܪ܀

ܘܒܬܪ ܗܢܐ ܐܫܬܠܛ ܥܒܪܘܢ ܕܗܘ ܠܒܪܘܢ ܡܢ ܫܒܛܐ ܕܐܦܪܝܡ ܫ̈ܢܝܢ ܬܡܢܐ܀

ܘܡܢ ܒܬܪ ܗܢܐ ܚܼܛܐ ܥܡܐ. ܘܐܫܬܠܡ ܠܦܠ̈ܫܬܝܐ ܫ̈ܢܝܢ .ܡ.. ܘܟܕ ܐܬܦܢܝܘ ܩܼܡ ܫܡܫܘܢ ܒܪ ܡܢܘܚ ܡܢ ܫܒܛܐ ܕܕܢ. ܗܿܘ ܕܐܩܪܒ ܥܡ ܦܠ̈ܫܬܝܐ ܘܐܫܬܠܛ ܫܢ̈ܝܢ .ܟܟ.܀

ܘܒܬܪ ܗܢܐ ܐܫܬܠܛ ܫܡܓܪ ܫܢܗܝܢ ܬܠܬ܀

ܘܒܬܪ ܗܢܐ ܥܠܝ ܟܗܢܐ ܕܝܢ ܠܥܡܐ ܫܢ̈ܝܢ .ܟܟ.܀

ܘܒܬܪ ܗܢܐ ܫܡܘܐܝܠ ܢܒܝܐ ܗܿܘ ܕܡܫܚ ܠܫܐܘܠ ܠܡܠܟܘܬܐ. ܒܬܪܟܢ ܫܡܘܐܝܠ ܐܗܦܟ ܩܐܒܘܬܐ ܡܢ ܦܠ̈ܫܬܝܐ. ܘܐܥܠܗܿ ܠܒܝܬܗ ܕܐܒܝܢܕܒ. (ܘ)ܩܘܝܬ ܬܡܢ ܫ̈ܢܝܢ .ܟܟ.܀ ܘܒܬܪ ܗܢܐ ܙܒܢܐ ܟܕ ܐܡܠܼܟ ܕܐܘܝܕ ܐܣܩܗܿ ܡܢ ܒܝܬ ܐܒܝܢܕܒ. ܘܟܕ ܡܦܩ ܠܗܿ ܐܣܛܝܗܿ ܬܘܪܐ. ܘܟܕ ܐܚܕ ܥܐܙܐ ܐܬܡܚܝ. ܘܟܕ ܕܚܠ ܕܐܘܝܕ. ܐܥܠܗܿ ܠܒـ[ܝـ]ܬܗ ܕܥܘܒܪ ܐܕܘܡ ܓܬܝܐ. ܘܩܘܝܬ ܬܡܢ ܝܪ̈ܚܐ ܬܠܬܐ܀

ܐܡܠܼܟ ܕܝܢ ܫܐܘܠ ܫܢ̈ܝܢ .ܡ.. ܐܝܬ ܗܘܐ ܠܗ ܕܝܢ ܬܡܢ ܪܒ ܚܝܠܐ ܐܒܢܝܪ. ܗܼ، ܕܝܢ ܫܡܘܐܝܠ ܐܦ ܠܕܐܘܝܕ ܡܫܼܚ ܠܡܠܟܘܬܐ. ܗܘ̈ܝܢ ܗܟܝܠ ܡܢ ܕܡܝܬ ܝܫܘܥ ܒܪܢܘܢ ܥܕܡܐ ܕܢܣܒ ܡܠܟܘܬܐ ܗܿܘ ܕܐܝܬܘ̄ ܡܢ ܫܒܛܐ ܕܝܗܘܕܐ. ܫ̈ܢܝܐ ܐܪ̈ܒܥܡܐܐ ܘܬܫܥܝܢ ܕܪ̈ܐ ܫܒܥܐ. ܡܢ ܐܕܡ ܕܝܢ ܫ̈ܢܝܐ ܐܪ̈ܒܥܐ ܐܠܦܝܢ

Page 342

ܘܡܐܬܝܢ ܘܐܪ̈ܒܥܝܢ ܘܫܒܥ. ܕܪ̈ܐ ܬܠܬܝܢ ܘܐܪ̈ܒܥܐ܀

ܒܬܪܟܢ ܡܡܠܼܟ ܕܐܘܝܕ ܫܢ̈ܝܐ .ܡ. ܘܝܪ̈ܚܐ ܫܬܐ. ܒܚܒܪܘܢ ܫܢܝܢ ܫܒܥ ܘܝܪ̈ܚܐ ܐܫܬܐ. ܘܒܐܘܪܫܠܡ ܫ̈ܢܝܐ .ܠܓ.܀ ܒܝ̈ܘܡܝ ܗܢܐ ܪܒ ܟܗ̈ܢܐ ܐܒܝܬܪ ܒܪ ܐܒܝܡܠܟ. ܘܡܢ ܫܪܒܬܐ ܐܚܪܬܐ ܩܕ̄ ܨܕܘܩ ܟܗܢܐ܀ ܡܬܢܒܝܢ ܕܝܢ ܒܝ̈ܘܡܝ ܕܐܘܝܕ. ܓܕ ܘܐܣܦ ܘܢܬܢ܀ ܪܒ ܚܝܠܐ ܕܝܢ ܐܝܬ ܗܘܐ ܠܗ ܠܕܐܘܝܕ. ܝܘܐܒ ܒܪ ܨܘܪܒܝܐ. ܗܢܐ ܡܢܼܐ ܠܥܡܐ ܕܒ̈ܝ ܐܝܣܪܐܝܠ. ܘܗܘܐ ܡܢܝܢܐ ܕܡܢܼܐ ܝܘܐܒ ܒܪ ܨܘܪܝܐ. ܢܦܫ̈ܬܐ ܕܒ̈ܢܝ ܐܝܣܪܐܝܠܼ. ܐܠܦ ܘܡܐܐ ܐܠܦܝܢ. ܕܒ̈ܢܝ ܝܗܘܕܐ ܕܝܢ ܐܪܒܥܡܐܐ ܘܫܒܥܝܢ ܐܠܦܝܢ܀ ܠܘܝ ܕܝܢ ܘ[ܒܢܝܡܝܢ ܠܐ] ܐܬܡܢܝܘ܀ ܘܡܢܝܢܐ ܕܝܢ ܕܐܝܠܝܢ ܕܢܦܼܠܘ ܡܢ ܐܝܣܪܐܝܠ ܫܒܥܝܢ ܐܠܦܝܢ܀

ܒܬܪ ܕܝܢ ܕܐܘܝܕ ܫܠܡܘܢ ܒܪܗ ܫ̈ܢܝܢ .ܡ.܀ ܘܒܫܢܬ ܐܪ̈ܒܥ ܕܫܠܡܘܢ ܫܪܝ ܕܢܒܢܐ ܒܝܬܐ ܠܡܪܝܐ܀ ܘܒܝܘܡܬܗ ܬܘܒ ܐܬܢܒܝܘ ܢܬܢ ܢܒܝܐܼ ܘܐܚܝܐ ܕܡܢ ܫܝܠܘ. ܘܪܒ ܟܗ̈ܢܐ ܨܕܘܩ܀

ܒܬܪ ܗܢܐ ܡܡܠܟ ܪܚܒܥܡ ܒܪܗ ܫ̈ܢܝܢ .ܝܙ.܀ ܒܝ̈ܘܡܝ ܗܢܐ ܐܬܦܠܓܬ ܡܠܟܘܐ. ܘܐܡܠܟ ܝܘܪܒܥܡ ܥܒܕܐ ܕܫܠܡܘܢ ܡܢ ܫܒܛܐ ܕܐܦܪܝܡ܀ ܘܡܬܢܒܐ ܕܝܢ ܬܘܒ ܒܝ̈ܘܡܝ ܝܘܪܒܥܡ ܐܚܝܐ ܫܝܠܘܢܝܐܼ. ܘܫܡܥܝܐ ܒܪܗ (ܘ)ܒܬܪܗ ܠܗܘ܀

ܒܬܪ ܗܢܐ ܡܿܡܠܟ ܐܒܝܐ ܒܪܗ ܫ̈ܢܝܢ .ܓ.܀

ܒܬܪ ܗܢܐ ܡܡܠܟ ܐܣܐ ܒܪܗ ܫ̈ܢܝܢ .ܡܐ.܀

ܗܢܐ ܒܣܝܡܘܬܗ ܗܘܐ ܠܗ ܟܐܒ ܪ̈ܓܠܐ܀ ܐܬܢܒܝ ܕܝܢ ܒܝܘܡܬܗ ܚܢܢܝܐ܀

ܒܬܪ ܗܢܐ ܡܡܼܠܟ ܝܘܫܦܛ ܒܪܗ ܫ̈ܢܝܢ .ܟܗ.܀ ܒܝܘ̈ܡܝ

Page 343

ܗܢܐ ܡܬܿܢܒܐ ܐܠܝܐ ܘܡܝܟܐ ܒܪ ܝܡܠܐ ܘܥܘܒܕܝܐ ܒܪ ܚܢܢܝܐ. ܒܝ̈ܘܡܝ ܕܝܢ ܡܝܟܐ ܐܝܬ ܗܘܐ ܢܒܝܐ ܕܓܠܐ. ܨܕܩܝܐ ܒܪ ܟܢܥܢܝܐ܀

ܒܬܪ ܗܢ ܡܡܠܟ ܝܘܪܡ ܒܪܗ ܫ̈ܢܝܢ .ܚ.. ܘܒܝܘܡܬܗ ܡܬܿܢܒܐ ܐܠܝܐ. ܘܒܬܪ ܗܢܐ ܡܬܢܒܐ ܐܠܝܫܥ. ܒܝ̈ܘܡܝ ܒܪܗ ܕܗܢܐ ܕܐܝܬܘ̄ ܫܡܗ ܐܚܙܝܐ ܕܒܝ̈ܘܡܬܗ ܥܡܐ ܒܫܡܪܝܢ ܒܢܝ̈ܗܘܢ (ܘ)ܚܪ̈ܝ ܝܘ̈ܢܐ ܐܟܠܘ. ܟܕ ܐܡܠܟ ܒܫܡܪܝܢ ܝܘܪܡ܀

ܒܬܪ ܗܢ ܡܡܠܟ ܐܚܙܝܐ ܫܢܬܐ ܚܕܐ. ܘܒܝܘܡܬܗ ܕܗܢܐ ܡܬܢܒܐ ܐܠܝܫܥ܀

ܒܬܪ ܗܢܐ ܡܡܠܟܐ ܥܬܠܝܐ ܐܡܗ ܕܐܚܙܝܐ ܫ̈ܢܝܢ .ܙ.. ܗܕܐ ܩܛܠܬܿ ܠ̈ܒܢܝ ܒܪܗܿ. ܡܢ ܓܢܣܐ ܗܘܬ ܓܝܪ ܕܐܚܒ ܡܠܟܐ ܕܐܝܣܪܐܝܠ. ܚܬܗ ܕܝܢ ܕܐܚܙܝܐ ܝܘܫܒܥ ܐܢܬܬ ܝܘܝܕܥ ܪܒ ܟܗ̈ܢܐܼ. ܓܢܼܒܬ ܠܝܘܐܫ ܒܪ ܐܚܙܝܐ. ܘܥܠ ܗܢܐ ܣܡ ܝܘܝܕܥ ܡܠܟܘܬܐ܀ ܡܬܢܒܐ ܕܝܢ ܒܝ̈ܘܡܝ ܥܬܠܝܐܼ. ܐܠܝܫܥ܀

ܒܬܪ ܗܕܐ ܡܿܡܠܟ ܝܘܐܫ ܒܪ ܐܚܙܝܐ ܫܢ̈ܝܢ .ܡ.. ܗܢܐ ܩܛܠ ܠܙܟܪܝܐ ܒܪ ܝܘܝܕܥ ܪܒ ܟܗ̈ܢܐ܀

ܘܒܬܪ ܗܢܐ ܡܡܠܟ ܐܡܘܨܝܐ ܒܪܗ ܫ̈ܢܝܢ .ܟܛ.܀

ܘܒܬܪܟܢ ܥܘܙܒܐ ܒܪܗ ܫ̈ܢܝܢ .ܢܒ.. ܗܢܐ ܕܝܢ ܐܓܪܒܼ. ܥܕܡܐ ܕܡܝܬ. ܕܐܿܢ ܗܘܐ ܕܝܢ ܒܝܘܡܬܗ ܝܘܬܡ ܒܪܗ. ܗܿܘ ܕܠܐ ܥܕܟܝܠ ܐܡܠܟ ܗܘܐ܀ ܡܬܢܒܝܢ ܕܝܢ ܒܝܘܡܬܗ ܐܫܥܝܐ ܒܪ ܐܡܘܨ. ܘܗܘܫܥ ܒܪ ܒܪܝ. ܘܝܘܢܢ ܒܪ ܡܬܝ ܡܢ ܣܐܦܪ܀

ܒܬܪ ܗܢܐ ܡܿܡܠܟ ܝܘܬܡ ܒܪ ܥܘܙܝܐ ܫܢ̈ܝܢ .ܝܘ.܀ ܒܝ̈ܘܡܝ ܗܢܐ ܡܬܢܒܝܢ ܐܫܥܝܐ ܘܗܘܫܥ ܘܡܝܟܐ ܡܐܪܫܝܐ. ܘܝܘܐܝܠ ܒܪ ܒܬܘܐܝܠ܀

ܒܬܪ ܗܢܐ ܡܡܼܠܟ ܐܚܙ ܒܪܗ ܫ̈ܢܝܢ .ܝܘ.. ܘܒܝ̈ܘܡܝ ܗܢܐ ܡܬܢܒܝܢ ܐܫܝܥܐ ܘܗܘܫܥ ܘܡܝܟܐ܀ ܡܫܡܫ ܕܝܢ

Page 344

ܪܒܘܬ ܟܗܢܘܬܐ ܐܘܪܝܐ܀ ܒܝ̈ܘܡܝ ܗܢܐ ܫܠܡܢܥܣܪ ܟܕ ܐܡܠ ܥܠ ܐܬܘܪ̈ܝܐܼ. ܫܢܝ ܠܕܥܡܪܝܢ ܒܫܡܪܝܢ ܠܒܒܝܠ ܘܠܡܕܝ܀

ܒܬܪ ܗܢܐ ܡܡܼܠܟ ܚܙܩܝܐ ܒܪܗ ܫ̈ܢܝܢ .ܟܛ.. ܘܒ̈ܝܘܡܝ ܗܢܐ ܡܬܢܒܝܢ ܐܫܥܝܐ ܘܗܘܫܥ ܘܡܝܟܐ܀

ܒܬܪ ܗܢܐ ܡܡܠܟ ܡܢܫܐ ܒܪܗ ܫ̈ܢܝܢ .ܢܗ.܀

ܒܬܪܟܢ ܐܡܼܠܟ ܐܡܘܢ ܒܪܗ ܫ̈ܢܝܢ .ܝܒ.܀

ܒܬܪ ܗܢܐ ܡܡܼܠܟ ܝܘܫܝܐ ܒܪܗ ܫ̈ܢܝܢ .ܠܐ.܀ ܗܢܐ ܣܡ ܩ̈ܘܠܘܬܐ ܕܒܢ̈ܝܢܫܐ ܥܠ ܩܘ̈ܠܘܬܐ ܕܦܬܟܪ̈ܐ ܐܝܟ ܕܟܬܝܒ܀ ܘܒܝ̈ܘܡܬܗ ܗܘܼܐ ܦܣܟܐ ܒܫܢܬ .ܝܚ. ܕܡܠܟܘܬܗ. ܕܡܢ ܟܕ ܡܝܬ ܝܫܘܥ ܒܪܢܢ ܠܐ ܢܛܪ ܥܡܐ ܦܣܟܐ. ܘܚܠܩܝܐ ܟܗܢܐ ܐܒܘܗܝ ܕܐܪܡܝܐ ܢܒܝܐ ܐܫܟܚ ܒܗܝܟܠܐ ܟܬܒܐ ܕܢܡܘܣ ܒܫܢܬ .ܝܚ. ܕܡܠܟܘܬܗ ܕܝܘܫܝܐ܀ ܡܬܢܒܝܢ ܕܝܢ ܒܝ̈ܘ[ܡܬ]ܗ ܥܒܕ ܫܠܘܡ ܒܪ ܢܛܪ ܡܐ̈ܢܐ ܕܪܒ ܟܗ̈[ܢـ]ܐ. ܘܨܦܢܝܐ ܘܐܪܡܝܐ. ܒܝ̈ܘܡܝ ܕܝܢ ܐܪܡܝܐ ܐܝܬ ܗܘܐ ܢܒܝܐ ܕܓܠܐ ܚܢܢܝܐ܀

ܒܬܪ ܗܢܐ ܡܡܼܠܟ ܝܗܘܐܚܙ ܒܪܗ ܝܪ̈ܚܐ .ܓ.܀ ܠܗܢܐ ܐܣܼܪ ܢܟܐܘ ܡܠܼܟܐ ܕܡܨܪܝܢ ܘܐܚܬܗ ܠܡܨܪܝܢ. ܐܩܝܡ ܕܝܢ ܚܠܦܘܗܝ ܠܐܠܝܩܝܡ ܐܚܘܗܝ ܗܿܘ ܕܐܦ ܝܘܝܩܝܡ ܐܬܩܪܝ. ܘܒܝ̈ܘܡܝ ܗܢܐ ܡܬܢܒܐ ܐܪܡܝܐ ܘܐܘܪܝܐ ܒܪ ܫܡܥܝܐ ܡܢ ܩܘܪܝܬ ܢܥܪ̈ܝܡ. ܡܡܼܠܟ ܕܝܢ ܫ̈ܢܝܢ .ܝܒ.܀ ܒܗܢܐ ܐܣܪ ܒܐܣܘܪ̈ܐ ܕܢܚܫܐ ܢܒܘܟܕܢܨܪ ܡܠܼܟܐ ܕܒܒܝܠ. ܘܐܘܒܠܗ ܠܒܒܝܠ܀

ܒܬܪ ܟܢ ܝܘܝܩܝܡ ܕܗܘ ܝܘܟܢܝܐ ܕܝܪ̈ܚܐ ܬܠܬܐ. ܘܠܗܢܐ ܡܿܘܒܠ ܠܘܬܗ ܢܒܘܟܢܕܨܪ ܡܿܟܐ ܕܒܒܝܠ ܘܠܐܚܪ̈ܢܐ ܥܡܗ. ܘܡܩܝܡ ܚܠܦܘ̄ ܠܨܕܩܝܐ ܕܐܬܩܪܝ ܝܘܟܢܝܐ. ܗܢܐ ܐܚܘ̄ ܕܝܘܝܩܝܡ. ܐܡܠܼܟ ܕܝܢ ܫ̈ܢܝܐ .ܝܐ.܀ ܒܫܢܬ ܕܝܢ

Page 345

.ܝܒ. ܡܘܒܠ ܠܗ ܢܒܘܟܕܢܨܪ ܠܒܒܝܠ ܟܕ ܥܘܝܪ. ܘܗܝܕܝܢ ܠܥܡܐ ܡܫܢܐ ܠܘܬܗ ܠܒܪ ܡܢ ܙܥܘܪ̈ܐ ܕܢܚܬܘ ܠܡܨܪܝܢ܀ ܡܬܢܒܝܢ ܕܝܢ ܒܝܘܡܬܗ ܕܨܕܩܝܐܼ ܐܪܡܝܐ ܘܒܪܘܟ ܘܚܒܩܘܩ. ܒܫܢܬ ܕܝܢ ܚܡܫ ܕܡܿܠܟܘܬܗܼ. ܐܬܢܒܝ ܒܒܒܝܠ ܚܙܩܝܐܝܠ. ܘܒܬܪ ܗܢܐ ܐܬ[ܢـ]ܒܝ ܢܚܘܡ ܒܒܝܠ. ܘܡܠܐܟܝ ܘܕܢܝܐܝܠ܀ ܗ̈ܘܝܢ ܕܝܢ ܡܢ ܕܐܘܝܕ [ܥـ]ܕܡܐ ܠܫܘܢܝܐ ܕܨܕܩܝܐ ܕܗܘ ܝܘܟܢܝܐ ܕܪ̈ܐ ܫܒܬܥܣܪ ܫ̈ܢܝܐ ܐܪܒܥܡܐܐ ܘܬܡ̈ܢܐܝܢ ܘܚܡܫ. ܘܡܢ ܐܕܡ ܕܝܢ ܥܕܡܐ ܠܫܘܢܝܐ ܕܒܒܝܠ ܕܒܝ̈ܘܡܝ ܝܘܟܢܝܐ. ܕܪ̈ܐ ܚܡܫܝܢ ܘܚܕ (ܫ̈ܢܝܐ) ܐܪܒܥܐ ܐ̈ܠܦܝܢ ܘܫܒܥܡܐܐ ܘܬܠܬܝܢ ܘܬܪ̈ܬܝܢ. ܘܡܢ ܫܘܢܝܐ ܕܠܒܒܝܠ ܥܕܡܐ ܠܟܘܪܫ ܫ̈ܢܝܐ .ܠ.܀

ܟܘܪܫ ܘܡ̈ܠܟܐ ܐܚܪ̈ܢܐ ܬܠܬܥܣܪ܆ ܐܡܠܼܟܘ ܕܠܐ ܛܘܥܝܝ ܫ̈ܢܝܐ. ܡܐܬܝܢ ܘܐܪ̈ܒܥܝܢ ܘܚܡܫ. ܗܼܘ ܕܝܢ ܟܘܪܫ ܐܡܠܟ .ܠ. ܫܢ̈ܝܢ. ܒܫܢܬ ܕܝܢ ܬܪ̈ܬܝܢ ܟܕ ܐܡܠܟ ܟܘܪܫ܆ ܐܣܩ ܠܥܡܐ ܕܢܐܙܠ ܠܐܘܪܫܠܡ܀

ܘܒܬܪ ܟܘܪܫ ܐܡܠܟ ܩܡܒܣܘܣ ܫܢ̈ܝܢ .ܚ.܀ ܘܒܬܪܗ ܐܚ̈ܐ ܬܪ̈ܝܢ ܡ̈ܓܘܫܐ ܝܪ̈ܚܐ ܫܒܥܐ. ܕܒܬܪܗܘܢ ܐܝܬܘ̄ ܪܒܝܥܝܐ ܕܪܝܫܘ ܕܐܡܠܟ ܫܢ̈ܝܢ .ܠܘ.. ܒܫܢܬ ܬܪ̈ܬܝܢ ܕܗܢܐ ܕܒܗܿ ܡܬܒܢܐ ܒܝܬܐ ܐܘܟܝܬ ܗܝܟܠܐܼ. ܫܠܼܡ ܠܚܘܪܒܗܿ ܕܐܘܪܫܠܡ ܫܒܥܝܢ ܫܢ̈ܝܢ. ܘܡܬܢܒܝܢ ܗܘܘܐܟܚܕܐ ܕܢܝܐܝܠ ܘܚܙܩܝܐܝܠ. ܡܠܐܟܝ .ܚܓܝ. ܘܙܟܪܝܐ܀ ܒܬܪ ܕܝܢ ܚܓܝ ܘܙܟܪܝܐܼ. ܢܚܡܝܐ ܒܪ ܚܠܩܝܐ ܡܢ ܙܪܥܐ ܕܐܝܣܪܐܝܠ. ܗܿ، ܕܒܢܼܐ ܠܡܕܝܢܬܐ ܐܘܪܫܠܡ ܟܕ ܐܝܬܘ̄ ܫܩܝܐ ܕܐܪܛܚܫܫܬ܀

ܒܬܪ ܕܪܝܫܘ ܐܚܫܝܪܫ ܒܪܗ ܕܕܪܝܘܫ ܫ̈ܢܝܢ .ܟܕ.܀ ܐ[ܪ]ܛܒܢ ܝܪ̈ܚܐ ܫܒܥܐ܀ ܐܪܛܚܫܫܬ ܐܪܝܟ ܐܝܕܐ ܫ̈ܢܝܐ .ܢܐ.܀ ܟܣܪܟܣܘܣ ܕܬܪ̈ܝܢ ܝܪ̈ܚܐ ܬܪ̈ܝܢ܀

Page 346

ܣܘܓܕܝܐܢܘܣ ܝܪ̈ܚܐ ܫܒܥܐ܀ ܕܪܝܘܫ ܒܪ ܕܘܟܬܐ ܫܢ̈ܝܢ .ܝܛ.܀ ܐܪܛܚܫܫܬ ܡܕܒܪܢܐ ܫ̈ܢܝܢ .ܡ.܀ ܐܪܛܚܫܫܬ ܕܗܘ ܐܘܟܣܘܣ ܫܢ̈ܝܢ .ܟܙ.܀ ܐܪܣܣ ܒܪܗ ܫܢܝܢ .ܕ.܀ ܘܟܕ ܗܘܐ ܐܪܣܣ ܒܬܪ ܬܠܬ ܫ̈ܢܝܢ܆ ܫܠܡ ܐܠܦܐ ܕܚܡܫܐ܀

ܕܪܝܘܫ ܒܪ ܐܪܫܘܡ ܫܢ̈ܝܢ .ܘ.. ܘܒܫܢܬ ܫܬ ܠܡܠܟܘܬܗ܆ ܐܠܟܣܢܕܪܘܣ ܡܩܕܘܢܝܐ ܙܟܝܗܝ ܘܫܚܠܦܗܿ ܠܡܠܟܘܬܐ ܕܦܪ̈ܣܝܐ. ܐܡܠܼܟ ܕܝܢ ܗܼ، ܐܠܟܣܢܕܪܘܣ ܫܢ̈ܝܢ ܫܬ܀ ܒܬܪܗ ܦܛܠܐܡܐܘܣ ܒܪ ܠܐܓܘܣ ܫܢܝܢ .ܡ.܀ ܦܛܠܐܘܡܐܘܣ ܦܝܠܕܠܦܘܣ ܗܿ، ܕܒܝܘܡܬܗ ܗܠܝܢ ܒܫܥܝܢ ܠܟܬ̈ܒܐ ܩܕܝ̈ܫܐ ܦܫܩܘ ܫܢ̈ܝܐ .ܠܚ.܀ ܦܛܠܘܐܡܐܘܣ ܐܘܪܓܛܣ ܗ̄ ܥܿܒܕ ܫܦܝܪ̈ܬܐ. ܫܢ̈ܝܢ .ܟܘ.܀ ܦܛܠܐܘܡܐܘܣ ܦܝܠܠܘܦܛܘܪ ܫ̈ܢܝܢ .ܝܙ.܀ ܦܛܠܐܘܡܐܘܣ ܐܦܝܦܢܘܣ ܫܢ̈ܝܢ .ܟܕ.܀ ܦܛܠܘܡܐܣ ܦܝܠܘܡܘܛܘܪ ܫ̈ܢܝܢ .ܠܗ. ܦܛܠܘܡܐܣ ܐܪܘܓܛܝܣ ܫ̈ܢܝܢ .ܟܛ.܀ ܦܛܠܘܡܐܘܣ ܦܣܩܘܢ ܕܗܘ ܣܛܪ ܫܢ̈ܝܢ .ܝܙ. ܘܝܪ̈ܚܐ .ܘ.܀ ܦܛܠܡܐܘܣ ܐܠܟܣܢܕܪܘܣ [ܫ̈ـ]ܢܝܐ .ܝ.܀ ܦܛܠܡܐܘܣ ܕܐܬܕܚܩ ܫ̈ܢܝܢ .ܚ.܀ ܦܛܠܘܡܐܘܣ ܕܝܢܘܣܘܣ ܫ̈ܢܝܢ .ܠ.܀ ܩܐܠܘܦܛܪܐ ܫ̈ܢܝܢ .ܟܒ.܀ ܒܫܢܬ ܬܪ̈ܬܝܢ ܕܡܿܠܟܘܬܗܿ ܕܩܐܠܘܦܛܪܐ ܐܡܠܟ ܒܪܘܡܝ ܓܐܝܘܣ ܝܘܠܝܘܣ ܩܣܼܪ ܫܢ̈ܝܢ ܐܪ̈ܒܥ ܘܝܪ̈ܚܐ .ܙ.܀

ܐܓܘܣܛܘܣ ܫ̈ܢܝܢ .ܢܘ. ܘܝܪ̈ܚܐ .ܘ.܀ ܘܒܫܢܬ ܐܪ̈ܒܥܝܢ ܘܬܠܬ ܠܡܠܟܘܬܗ ܐܬܝܠܕ ܦܪܘܩܢ܀ ܟܢܫܢ ܕܝܢ ܫ̈ܢܝܢ ܡܢ ܫܘܢܝܐ ܕܠܒܒܝܠ ܥܕܡܐ ܠܝܠܝܕܘܬܗ ܕܡܫܝܚܐ. ܫܬܡܐܐ ܘܬܠܬ. ܘܕܪ̈ܐ .ܟܕ. ܡܢ ܐܕܡ ܕܝܢ ܕܪ̈ܐ .ܣܗ. ܫ̈ܢܝܐ ܚ̈ܡܫܐ ܐ̈ܠܦܝܢ ܘܬܠܬܡܐܐ ܘܬܠܬܝܢ ܘܚܡܫ܀

Page 347

ܛܝܒܪܝܘܣ ܫܢ̈ܝܢ .ܟܓ.. ܘܒܫܢܬ ܚܡܫܥܣܪ̈ܐ ܕܡܠܟܘܬܗ. ܥܡܼܕ ܡܪܢ. ܘܒܫܢܬ ܬܡܢܥܣܪܐ ܕܡܠܟܘܬܗ ܒܐܝܪܚ ܐܕܪ ܒܕܝ̈ܘܝܢܝܐ ܚܫ܀ ܘܡܢ ܝܠܕܗ ܕܝܢ ܕܡܫܝܚܐ ܥܕܡܐ ܠܫܚܗ ܫ̈ܢܝܐ .ܠܒ.܀ ܘܡܢ ܚܫܐ ܥܕܡܐ ܠܫܢܬ ܬܡܢܐܡܐܐ ܘܫܬܬܥܣܪܐ ܕܝ̈ܘܢܝܐ ܕܐܝܬܝܗܿ ܫܢܬ ܚܫܥܣܪ̈ܐ ܕܩܐܘܕ ܡܠܼܟ ܡ̈ܠܟܐ ܘܝܘ̈ܡܝ ܐܢܣܛܘܣ ܡܠܟܐ ܕܪ̈ܘܡܝܐ ܫ̈ܢܝܐ ܐܪ̈ܒܥܡܐܐ ܘܫܒܥܝܢ ܘܐܪ̈ܒܥ܀

ܓܐܝܘܣ ܫ̈ܢܝܢ ܐܪ̈ܒܥ܀ ܩܠܘܕܝܘܣ ܫ̈ܢܝܢ .ܝܗ.܀

ܢܐܪܘܢ ܫܢܝܢ .ܝܓ.܀ ܘܩܼܛܠ ܠܦܐܛܪܘܣ ܘܠܦܐܘܠܘܣ. ܘܪܓܡܘ ܝܘܕ̈ܝܐ ܠܝܥܩܘܒ ܒܐ[ܘܪܫܠـ]ܡ܀

ܐܣܦܝܣܝܐܢܘܣ ܫ̈ܢܝܢ ܥܣܪ܀ ܛܝܛܘܣ ܫ̈ܢܝܢ ܬܪ̈ܬܝܢ܀ ܒܝܘܡܬܗܘܢ ܐܬܟܒܼܫܬܿ ܐܘܪܫܠܡ܀

ܕܘܡܛܝܢܘܣ ܫܢܝܢ .ܝܗ.܀ ܢܪܘܣ ܫܢܬܐ ܚܕܐ܀

ܛܪܝܢܘܣ ܫ̈ܢܝܢ ܬܫܥܣܪ̈ܐ. ܥܕܡܐ ܠܫܢܬ .ܙ. ܕܡܠܟܘܬܗ ܚܿܝܐ ܝܘܚܢܢ ܐܘܢܓܠܣܛܐ܀

ܗܕܪܝܢܘܣ ܫܢܝ̈ܐ .ܟܐ.܀ ܐܢܛܘܢܝܢܘܣ ܘܘܪܘܣ ܫ̈ܢܝܢ .ܛ.܀ ܩܘܡܕܘܣ ܫ̈ܢܝܢ .ܝܓ.܀ ܦܪܛܝܢܟܣ ܝܪ̈ܚܐ ܫܢܬܐ܀ ܣܘܪܘܣ ܫܢ̈ܝܢ .ܝܚ.܀ ܐܢܛܘܢܝܢܘܣ ܩܪܩܠܘܣ ܫ̈ܢܝܢ .ܙ.܀ ܡܪܩܝܢܘܣ ܫܢܬܐ ܚܕܐ܀ ܐܢܛܘܢܝܢܘܣ ܫ̈ܢܝܢ .ܕ.܀ ܐܠܟܣܢܕܪܘܣ ܒܪ ܡܡܝ ܫܢܝܢ .ܝܓ.܀ ܡܟܣܝܡܘܣ ܫ̈ܢܝܢ .ܓ.܀ ܓܪܕܝܢܘܣ ܫܢܝܢ .ܘ.܀ ܦܝܠܝܦܘܣ ܫ̈ܢܝܢ .ܙ.܀ ܕܘܩܝܘܣ ܫܢܬܐ ܚܕܐ܀ ܓܠܘܣ (ܘ)ܘܠܣܢܘܣ ܫ̈ܢܝܐ ܬܪ̈ܬܝܢ܀ ܘܠܪܝܢܘܣ ܘܓܠܝܢܘܣ ܫ̈ܢܝܢ .ܝܗ.܀ ܩܠܘܕܝܘܣ ܫܢܬܐ ܚܕܐ ܘܝܪ̈ܚܐ ܬܫܥܐ܀ ܐܘܪܘܠܝܢܘܣ ܫܢ̈ܝܢ .ܝܗ.܀ ܛܩܛܘܣ ܝܪ̈ܚܐ ܫܬܐ܀ ܦܪܘܒܘܣ ܫܢ̈ܝܢ ܫܬ܀ ܩܘܪܘܣ ܘܒ̈ܢܘ̄ ܫܢ̈ܝܢ ܬܪ̈ܬܝܢ܀ ܕܘܩܠܝܛܝܢܘܣ ܘܒ̈ܢܘ̄ ܫ̈ܢܝܢ .ܒ..܀ ܩܘܢܣܛܐܢܛܝܢܘܣ ܫ̈ܢܝܐ .ܠܓ. [܀ ܩـ]ܘܣܛܢܛܝܢܘܣ ܒܪܗ

Page 348

ܘܩܘܣܛܢܛܝܣ ܘܩܘܣܛܘܣ ܫ̈ܢܝܢ .ܟܕ.܀ ܝܘܠܝܢܘܣ ܫܢܬܐ ܚܕܐ ܘܝܪ̈ܚܐ ܬܡ̈ܢܝܐ܀ ܝܒܝܢܝܢܘܣ ܫ̈ܢܝܐ ܬܪ̈ܬܝܢ܀ ܘܠܝܣ ܘܘܠܢܛܝܢܘܣ ܘܓܪܛܝܢܘܣ ܫܢ̈ܝܢ .ܝܗ.܀ ܬܐܘܕܘܣܝܘܣ ܪܒܐ ܫܢ̈ܝܢ .ܝܘ.܀ ܐܪܩܕܝܣ ܘܐܢܘܪܝܘܣ ܘܬܐܘܕܘܣܝܘܣ ܙܥܘܪܐ ܘܘܠܝܢܛܘܣ ܫ̈ܢܝܢ .ܢܗ.܀ ܡܪܩܝܢܘܣ ܫܢ̈ܝܢ ܫܒܥ܀ ܠܐܘܢ ܫ̈ܢܝܢ .ܝܙ. ܘܝܪ̈ܚܐ ܘܚ.܀ ܙܝܢܘܢ ܫܢ̈ܝܢ .ܝܚ.܀

ܐܢܣܛܘܣ ܫ̈ܢܝܢ .ܟܙ܀ ܘܒܫܢܬ .ܝܛ. ܕܡܠܟܘܬܗ ܫܠܡ ܐܐܠܦ ܕܫܬܐ܀ ܝܘܣܛܘܣ ܫܢܝܢ ܬܡܢܐ܀ ܝܘܣܛܝܢܝܘܣ ܫܢܝܢ .ܡ.܀ ܝܘܣܛܝܢܐ ܫܢܝܢ ܘܝܐ.܀ ܛܝܒܪܝܘܣ ܫܢܝ̈ܢ ܫܬ ܘܝܪ̈ܚܐ ܚܡܫܐ܀ ܡܘܪܝܩܐ ܫܢ̈ܝܢ .ܟܙ. ܘܝܪ̈ܚܐ ܫܬܐ܀ ܦܘܩܐ ܫܢ̈ܝܢ ܬܡܢܐ܀ ܗܝܪܩܐ ܫܢ̈ܝܢ .ܟܕ.܀

ܘܒܫܢܬ ܬܫܥܡܐܐ ܘܬܠܬܝܢ ܕܐܠܟܣܢܕܪܘܣ ܥܼܠ ܗܝܪܩܠܐ ܘܪ̈ܘܡܝܐ ܠܩܘܣܛܐܢܛܝܢܘܦܘܠܝܣ. ܘܢܦܼܩ ܡܚܡܛܐ ܘܛܝ̈ܝܐ ܡܢ ܬܝܡܢܐ ܘܥܠܘܢ ܠܐܪܥܐ ܘܟܒܫܘܗܿ.

ܬܘܒ ܫ̈ܢܝܐ ܕܡܗܓܪ̈ܝܐ. ܘܙ[ܒܢـ]ܐ ܕܥܠܘ ܗܘܘ ܒܗ ܠܣܘܪܝܐ ܕܘܐܚܕܘ ܫܘܠܛܢܐ ܡܢ ܫܢܬ ܬܫܥܡܐܐ ܘܬܠܬܝܢ [ܘܬ]ܠܬ ܕܐܠܟܣܢܕܪܘܣ܀ ܟܠܚܕ ܚܕ ܡܢܗܘܢ ܒܫܡܗ ܗܟܢܐ܀ ܡܚܡܛ ܫܢ̈ܝܐ .ܝ.܀ ܐܒܘܒܟܪ ܫܢܬܐ ܚܕܐ܀ ܥـ[ܘ]ܡܪ ܫܢ̈ܝܐ .ܝܒ.܀ ܥܘܬܡܢ ܫ̈ܢܝܐ .ܝܒ.܀ ܘܕܠܐ ܡܠܟܐ ܫ̈ܢܝܐ ܚܡܫ܀ ܡܥܘܝܐ ܫ̈ܢܝܐ ܘܟܟ.܀ ܝܙܝܕ ܒܪܗ ܫ̈ܢܝܐ .ܓ.܀ ܘܕܠܐ ܡܠܟܐ ܝܪ̈ܚܐ .ܛ.܀ ܡܪܘܢ ܝܪ̈ܚܐ .ܛ.܀ ܥܒܕ ܐܠܡܠܝܟ ܫ̈ܢܝܐ .ܟܐ.܀ ܘܠܝܕ ܒܪܗ ܫ̈ܢܝܐ .ܛ.܀ ܣܘܠܝܡܢ ܫܢܝ̈ܐ .ܒ. ܘܝܪ̈ܚܐ .ܙ.܀ ܥܘܡܪ ܫܢܝܐ ܬ[ܪ̈ܬ]ܝܢ ܘܝܪ̈ܚܐ .ܙ.܀ ܝܙܝܕ ܫܢܝܐ .ܕ. ܘܝܪ̈ܚܐ ܥܣܪܐ ܘܝܘܡ̈ܬܐ .ܝ.܀

Page 349

ܘܒܫܢܬ ܐܠܦܐ ܘܬܠܬܝܢ ܘܚܡܫ: ܕܐܝܬܝܗܿ ܫܢܬ ܡܐܐ ܘܚܡܫ ܕܛܝ̈ܝܐܼ. ܐܡܠܟ ܗܫܐܡ ܒܪ ܥܒܕ ܐܠܡܠܝܟ ܒܐܝܪܚ ܟܢܘܢ ܐܚܪܝ܀

ܘܒܫܢܬ ܐܠܦܐ ܘܚܡܫܝܢ ܘܐܪܒܥ ܡܝܬ ܗܫܐܡ. ܘܐܡܠܟ ܘܠܝܕ ܒܪ ܝܙܝܕ ܗܿܘ ܕܐܬܩܛܠ. ܘܩܡ ܡܢ ܒܬܪܗ ܝܙܝܕ. ܘܡܢ ܒܬܪܗ ܩܡ ܡܪܘܢ ܒܪ ܡܚܡܛ܀ ܘܫܢܬ ܡܐܐ ܘܥܣܪ̈ܝܢ ܘܬܡܢܐ ܕܛܝ̈ܝܐ ܥܩܪ ܚܡܨ܀ ܘܒܫܢܬ ܡܐܐ ܘܥܣܪ̈ܝܢ ܘܬܫܥ܆ ܢܚܼܬ ܠܘܩܒܠ ܕܚܐܟ ܚܪܘܪܝܐ܀

ܘܒܫܢܬ ܡܐܼܐ ܘܬܠܬܝܢ ܕܛܝ̈ܝܐ܆ ܢܚܼܬ ܠܘܩܒܠ ܡ̈ܣܘܕܐ. ܘܐ[ܙܕܟܝ] ܡܢܗܘܢ ܘܥܪܩ ܘܘܒܡܨܪܝܢ ܐܬܩܛܠ ܡܢ ܐܒܘܥܐܘܢ ܪܝܫ ܚܝܠܐ܀ ܘܒܗܿ ܒـ[ܫܢـ]ܬܐ ܐܡܠܟ ܐܒܘܠܥܒܐܣ ܒܪ ܡܚܡܛ ܗܫܡܝܐ܀

ܘܒܫܢܬ ܐܠܦܐ ܘܫܬܝܢ ܘܚܡܫ ܐܡܠܟ ܥܒܕܠܗ ܒܪ ܡܚܡܛ ܐܚܘܗܝ܀

ܘܒܝܢܬ ܡܐܐ ܘܬܠܬܝܢ ܘܬܠܬ ܐܬܥܩܪܬܿ ܩܪܩܝܣܝܘܢ ܡܕܝܢܬܐ ܡܢ ܐܒܘܢܨܪ܀ ܘܒܗܿ ܒܫܢܬܐ ܐܬܥܩܪ̈ܝܢ ܟܠܗܝܢ ܡܕܝ̈ܢܬܐ ܕ[ܓܙܝـ]ܪܬܐ܀

ܘܒܫܢܬ ܐܠܦܐ ܘܬܡܢܝܢ ܘ[ܫܒ]ܥ ܒܬܫܥܐ ܒܐܝܪܚ ܬܫܪܝ ܐܚܪܝ ܐܡܠܟ ܡܚܡܛܠ ܐܠܗܕܝ ܒܪܗ.